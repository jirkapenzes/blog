---
title: Sto různých hrníčků, sto zajímavých míst a stovka různých káv
publish-date: 09.12.2015
tags: coffee, challenge, kavárny
---
Hotovo, splněno! Mám za sebou stodenní kreativní výzvu. Byla to neskutečně úžasná zkušenost, která mě v mnoha směrech posunula. Nejen v pití kávy!

## Jak to vlastně celé začalo

Ke konci srpna naše kolegyně Niky objevila projekt 100 dní tvorby. Není to žádná novinka pod rozpáleným sluncem. Takových tu už bylo více. Stačí hledat [#the100dayproject](https://www.instagram.com/explore/tags/the100dayproject/) a zakopnete o nespočet podobných projektů a výzev. Nicméně tohle byl český projekt! A to mě právě nejvíce zaujalo - česká základna. Více lidí a s tím i samozřejmě vzájemná podpora a větší motivace. Kolem #100dnitvorby vznikla dokonce i skupinka na [Facebooku](https://www.facebook.com/groups/1702696453297017/)  a instagramový [hashtag](https://www.instagram.com/explore/tags/100dnitvorby/), skrze který můžete dohledat ostatní kreativce.

Ze Slacku, okamžik zlomu. Challenge accepted!

<img src="/img/posts/06-coffee-challenge-challenge-accepted.png" alt="Drawing" />

## O co ale v kostce vlastně jde

Cílem je najít nějakou, ideálně kreativní, aktivitu, kterou budete každý den nějakým způsobem dokumentovat. **A hlavně vydržet sto dní.** Prostě budete sto dní tvořit. Hrozně mě to zaujalo, tak jsem se přihlásil a začal koumat, do čeho se vlastně pustím. O výzvě jsem se dozvěděl zhruba týden před koncem srpna. Chtěl jsem si svou aktivitu pořádně promyslet, tak jsem si nastavil začátek na prvního září. **Týden na to, abych něco vykoumal!** Všechna nápady jsem tutlal. Napadalo mě toho spousty, namátkou kupříkladu:

- skládání poezie pro své okolí,
- navštívit sto parků,
- kreslení medvědů, které budou představovat filmové postavy,
- vybarvení omalovánky,
- každý den složit origami,
- psát příběh, každý den malou kapitolu (pár odstavců),
- citát předělat na obrázek,
- pomocí pixel art postupně kreslit město,
- kreslení labirintů,
- ...

S podobnýma výzvami mám už menší zkušenosti. Proto bylo potřeba najít něco, co bude dostatečně jednoduché a zároveň kreativní a svým způsobem zajímavé. Nejhorší na těchto výzvách je totiž načasování. Ne zřídka se stává, že od rána do večera opravdu máte čas a kupříkladu skládání origami si nějaký ten čas vezme vždy a skládání básní jakbysmet. Nebo se třeba ani nedostane domů, kde máte potřebné pomůcky, apod. Zkrátka je potřeba najít něco, co lze udělat kdykoliv, zároveň ať je to výzva a v neposlední řadě ať je to i kreativní. Jakožto milovník kávy jsem šel cestou právě focení kávy!

<img src="/img/posts/05-coffee-challenge-1.jpg" alt="Drawing" style="max-width: 710px;"/>

## Pravidla

Samozřejmě, aby to mělo správnou formu, tak je potřeba si nastavit i nějaká ta pravidla.

1. Po každé to musí být jiné místo.
2. Den => doba, kdy vstanu, až po čas, kdy jdu spát. Nikoliv od půl noci do půl noci.
3. Na fotce by měl být nejvíce dominantní hrníček s kávou.
4. Všechny fotky projdou stejným filtrem na Instagramu (černobilý inkwell).

Důležité je si uvědomit, že to nemusí být nutně kavárna. V podstatě jakékoliv místo, kde dělají kávu. Cílil jsem ale zejména na kavárny.

Zdá se to jednoduché, ale nebylo tomu tak vždy ...

## Start - jirkovo.coffee poprvé!

Založil jsem nový instagram účet, abych nespamoval svůj klasický a zároveň, abych v případě selhání tam neměl rozdělanou práci :) Takže vzniklo **[jirkovo.coffee](https://www.instagram.com/jirkovo.coffee/)**.

Paralelně se začátkem výzvy jsem přestal používat Swarm. Takže mi to trošku nahradilo i Swarm a zároveň jsem se naučil více využívat Instagram. Mimochodem úžasné místo plné inspirace!

## Průběh

První padesátka byla celkem v pohodě. Chodím celkem často do kaváren nebo obecně do míst, kde dělají kávu. Takže jsem ze začátku necítil žádné změny. Zkrátka to ještě nebyla taková výzva. Po padesátce to začínalo být horší. Spousty oblíbených nebo blízkých míst jsem měl již vybrané a bylo potřeba podstatně více experimentovat. Začínala challenge. Občas vůbec nevycházelo načasování nebo se mi zkrátka fotka nepovedla. Začínalo se dříve stmívat a také se zjevil na okamžik i ten zatracený sníh! Na rovinu a upřímně říkám, že jsem si občas fotil i fotky jako “rezervu”. Často se mi stávalo, že jsem za jeden den navštívil více nových míst a na každém ochutnal kávu. Můj cíl byl každý den publikovat fotku a z tohoto tempa nevypadnout, nepřerušit to. Pětkrát jsem sáhl do těchto zásob. Zkrátka to nevyšlo, nicméně oněch pět fotek bylo vyfoceno v rámci těch sto dní. Nepovažuji to za selhání.

Období 60-80 mi přišlo nejtěžší, vůbec mi to časově nevycházelo a mnohdy jsem musel velmi hýbat se svým denní plánem, abych tam nové místo zasadil. Naštěstí se to nějak vždy povedlo.

Zásadní mínus pro mě bylo zanedbávání oblíbených míst. Navštívil jsem svou oblíbenou kavárnu, jelikož ale byla už zahrnuta v mém seznamu, tak jsem poté musel navštívit ještě nějakou další. Stával se ze mě profesionální kavárenský povaleč. Krásný byl i fakt, že na většině míst byl často někdo se mnou a mé sofistikované focení se začalo stávat atrakcí. Občas jsem fotil tajně, abych byl inkognito :)

Velkým problémem je i otevírací doba kaváren. Spousta zavírá hrozně brzy (19.00?!!) nebo vůbec nemají otevřeno víkendy. Ostatní jsou pak plné a rázem nevíte, kde složit hlavu, dát si kávu a udělat fotku.

## Návyk

Nejlepší metoda na učení nových návyků je **pravidelnost**. Už dříve jsem chodil často do kaváren, ale teď chodím ještě podstatně častěji! Cítím, že mi to chybí, když tam dlouho nejsem. Ten relax, atmosférma, odpočinek, radost, povídání, ... Vznikl návyk, rutina! Nutkání zkoumat a objevovat nová místa. Úžasné je, že se naučíte dávat si kávu i na místech, kde byste si ji třeba i normálně nedali. Také jsem si podstatně více osvojil nomádství a není problém celý den pracovat z kavárny. Dát si osmičku v kavárně. Dříve jsem to vždy absolvoval jen částečně, pár hodin.

## Focení

Hlavní náplň spočívala ve focení. Kreativita začne hned ze začátku. Přeci jen nechcete mít 100 zcela totožných fotek a tak si začnete s hrníčkem všelijak hrát a komponovat scénu. Naučíte se výrazně lépe pracovat s foťákem a hlavně začnete fotku vnímat jako čtverec :) Protože prostě Instagram. Můj proces byl takový, že jsem si kávu nejdříve vyfotil a sdílel až později, když byl čas. Kupříkladu v tramvaji, večer, čekaní na zástavce, … prostě když byla volná chvilka a byl jsem sám, nebudu přeci podporovat [phubbing](http://stopphubbing.com/). Fotek jsem tedy vždy dělal více. Což bylo peklo. Občas vzniklo i desítky různých fotek a vybrat pak něco nebylo vůbec lehké. Tohoto zlozvyku se chci zbavit, ideálně fotit na první dobrou! Občas jsem i později zjistil, že se fotky moc nepovedly. Což mě mrzelo zejména u kaváren, které měli úžasné prostředí a byla nesmírná škoda, že se to nepovedlo řádně zachytit. Nebo vám scénu zabil nakonec černobílý filtr.

Během dne vyfotíte více míst a pak nevíte, které vybrat. No a na rovinu. Když si sofistikovaně začnete fotit kávu - vypadáte jako blázni.  Plánuji udělat krátkou session o tom, jak lze fotit hrnek kávy! Těšte se!

<img src="/img/posts/07-coffee-challenge-2.jpg" alt="Drawing" style="max-width: 710px;"/>

## Moje top místa!

Úplně se to nabízí - hodnotit a recenzovat místa. Od začátku jsem nic takového neplánoval dělat. Ale i tak bych rád teď vypíchl pět míst, které mi přišly úplně nejvíc nejlepší. Ať už atmosférou, možná jsem měl zrovna super náladu, prostě mi nějak uvízly v hlavě a rád se tam vždy vrátím (už tak vlastně činím teď). Pořadí nedělám, jen vypichuji pět míst:

- [Double B coffee & tea Praha](https://www.instagram.com/p/7NncbPJog5)
- [Kavárna Místo](https://www.instagram.com/p/-y-jarJoto)
- [Mezi Zrnky](https://www.instagram.com/p/-bT-KcpohA)
- [Al Cafetero](https://www.instagram.com/p/_AnwRQpolY)
- [Coffee room.](https://www.instagram.com/p/_CpMx8Joq0)

**Tam prostě chcete jít!** Úžasných míst bylo samozřejmě více!

## Zakončení

Poslednímu, **stý-mu**, dni jsem dlouho nevěnoval žádnou pozornost. Začínal jsem ale dostávat otázky, jak to celé zakončím. Jaké místo bude tím posledním? Přemýšlel jsem. Nakonec to nebylo tak těžké. Poslední bude u mě doma! Tam je přeci káva vždy nejlepší :) A v pozadí bude Instagram s vítěznou devadesát-devítkou, tj. dělám stou fotku!

## Co dál?

Končit rozhodně nechci, ale ve výzvě, jako takové, také pokračovat nebudu. Začal se mi ale líbit aktivnější život kavárníka a přirostlo mi k srdci objevování nových a zkoušení kaváren. Rozhodně plánuji pokračovat v přidávání kaváren na  **[jirkovo.coffee](https://www.instagram.com/jirkovo.coffee/)**, jen ne už tak často. Na druhou stranu ale už nejsem limitován jedna káva/jeden den. Zároveň chystám i recenze některých kaváren, takže po novém roce toho bude více!

<img src="/img/posts/08-coffee-challenge-finish.png" alt="Done. Check" style="max-width: 710px;"/>

## Závěr

Běžte do toho! Do čehokoliv. Věřte, sto dní je challenge na cokoliv. Jsou to více jak tři měsíce, čtvrt roku! Vždycky vám to něco nového přinese. Zlepšíte si vlastní disciplínu a sebekázeň. Takže ať už vás napadne cokoliv, teď nastává ten nejlepší čas. Začněte!

## Místa

Kompletní seznam míst.

<table style='width:100%;'>
<tr>
<td>1. [TopMonks](https://www.instagram.com/p/7GlVpbJopq)</td>
<td>51. [Cinema City Flora](https://www.instagram.com/p/9HVGakpooJ)</td>
</tr>
<tr>
<td>2. [Bistro 8](https://www.instagram.com/p/7Iy8Tppogl)</td>
<td>52. [Sklep](https://www.instagram.com/p/9J8Gvepogi)</td>
</tr>
<tr>
<td>3. [EMA espresso bar](https://www.instagram.com/p/7K7xcEJopS)</td>
<td>53. [Kavárna Velryba](https://www.instagram.com/p/9Mb6WApoiH)</td>
</tr>
<tr>
<td>4. [Double B coffee & tea Praha](https://www.instagram.com/p/7NncbPJog5)</td>
<td>54. [Restaurace Půda](https://www.instagram.com/p/9OscP-JojW)</td>
</tr>
<tr>
<td>5. [Farmářské trhy na Jiřáku](https://www.instagram.com/p/7PtqqKpok7)</td>
<td>55. [Cafe Letka](https://www.instagram.com/p/9QZsSkJoo1)<td>
</tr>
<tr>
<td>6. [Marthy's Kitchen](https://www.instagram.com/p/7TGphbpos9)</td>
<td>56. [Starbucks Chodov](https://www.instagram.com/p/9TH5x6poo7)</td>
</tr>
<tr>
<td>7. [Café 8](https://www.instagram.com/p/7VdJRhJond)</td>
<td>57. [Moment](https://www.instagram.com/p/9WjDFbJou6)</td>
</tr>
<tr>
<td>8. [Potrvá](https://www.instagram.com/p/7YTF3RJour)</td>
<td>58. [Café Nona](https://www.instagram.com/p/9ZggdaJopU)</td>
</tr>
<tr>
<td>9. [Můj šálek kávy](https://www.instagram.com/p/7Z2To2povm)</td>
<td>59. [Café Pavlač](https://www.instagram.com/p/9cFRnUpoqo)</td>
</tr>
<tr>
<td>10. [Bistro Proti Proudu](https://www.instagram.com/p/7ds7y_posw)</td>
<td>60. [Monolok cafe](https://www.instagram.com/p/9eTZFopol2)</td>
</tr>
<tr>
<td>11. [Park Holiday Congress Hotel****](https://www.instagram.com/p/7f4rvKpolZ)</td>
<td>61. [National Monument in Vitkov - NightRun](https://www.instagram.com/p/9hh02GJopx)</td>
</tr>
<tr>
<td>12. [Kavárna a Vinárna Salsa Třebíč](https://www.instagram.com/p/7hpEU6Jot_)</td>
<td>62. [Pastacaffé Tonino Lamborghini](https://www.instagram.com/p/9ipGG3pot9)</td>
</tr>
<tr>
<td>13. [Vanille.](https://www.instagram.com/p/7lPENNJojj)</td>
<td>63. [Las Adelitas Lucemburská](https://www.instagram.com/p/9mXP4xJotc)</td>
</tr>
<tr>
<td>14. [Café Jen](https://www.instagram.com/p/7nmqmQJosU)</td>
<td>64. [Mamacoffe](https://www.instagram.com/p/9o7U2DpotC)</td>
</tr>
<tr>
<td>15. [Bageterie Boulevard Eden](https://www.instagram.com/p/7pU6KZJom2)</td>
<td>65. [Paralelní Polis](https://www.instagram.com/p/9rSm7mpotE)</td>
</tr>
<tr>
<td>16. [La Bohème Café](https://www.instagram.com/p/7s1iAfJoob)</td>
<td>66. [Javánka and Co.](https://www.instagram.com/p/9tZMh5Jor0)</td>
</tr>
<tr>
<td>17. [První republika café-bar](https://www.instagram.com/p/7uw06nJopG)</td>
<td>67. [Cukrárna a Kavárna Promenáda](https://www.instagram.com/p/9wT6HXJom8)</td>
</tr>
<tr>
<td>18. [Mr.banh Mi](https://www.instagram.com/p/7x2Aa9Johs)</td>
<td>68. [Localis restaurace a café](https://www.instagram.com/p/9zM_1npotS/)</td>
</tr>
<td>19. [WebExpo](https://www.instagram.com/p/7zt1Fzpohv)</td>
<td>69. [Bakeshop](https://www.instagram.com/p/91ep9IpoiF)</td>
</tr>
<tr>
<td>20. [Friends Coffee House](https://www.instagram.com/p/73WeNNpoiL)</td>
<td>70. [Cukrkávalimonáda](https://www.instagram.com/p/94WMq_JonO)</td>
</tr>
<tr>
<td>21. [Café Na kole](https://www.instagram.com/p/752IQWJokN)</td>
<td>71. [KFC](https://www.instagram.com/p/97NceRpovP)</td>
</tr>
<tr>
<td>22. [Au gourmand](https://www.instagram.com/p/78S-ruJoob)</td>
<td>72. [The Tavern Praha](https://www.instagram.com/p/99gEsRpotw)</td>
</tr>
<tr>
<td>23. [Mistral Café](https://www.instagram.com/p/7_EHxqpokM)</td>
<td>73. [Kavárna Kaaba](https://www.instagram.com/p/9_v8Ecpog4)</td>
</tr>
<tr>
<td>24. [Pracovna](https://www.instagram.com/p/8BjjS4Jos5)</td>
<td>74. [Dos Mundos Pražírna Kávy](https://www.instagram.com/p/-CMc5nJor4)</td>
</tr>
<tr>
<td>25. [Kafírna Trutnov](https://www.instagram.com/p/8ELDGqJovZ)</td>
<td>75. [Etnetera a.s.](https://www.instagram.com/p/-FUkXlpopI)</td>
</tr>
<tr>
<td>26. [U mé sestry doma](https://www.instagram.com/p/8GzphYJoqI)</td>
<td>76. [Eska](https://www.instagram.com/p/-H_uQnJom0)</td>
</tr>
<tr>
<td>27. [Buřtárna U Pěti Buků](https://www.instagram.com/p/8JlXE4posA)</td>
<td>77. [IF Café](https://www.instagram.com/p/-J5sY1pog7)</td>
</tr>
<tr>
<td>28. [Gentlemen Brothers Barber Shop](https://www.instagram.com/p/8LgDzupotY)</td>
<td>78. [Nebe Praha](https://www.instagram.com/p/-K7oZ5poor)</td>
</tr>
<tr>
<td>29. [Coffee break & cake](https://www.instagram.com/p/8OISXvJoiX)</td>
<td>79. [Breadway](https://www.instagram.com/p/-PJp2GJoj1)</td>
</tr>
<tr>
<td>30. [mamacoffee na Jiřího z Poděbrad](https://www.instagram.com/p/8ReYGqpolr)</td>
<td>80. [FNKV Transfuzní oddělení](https://www.instagram.com/p/-QgshTJonU)</td>
</tr>
<tr>
<td>31. [Loft N8](https://www.instagram.com/p/8T2WlAJoof)</td>
<td>81. [U sadu](https://www.instagram.com/p/-UsxCiJol2)</td>
</tr>
<tr>
<td>32. [Home Kitchen](https://www.instagram.com/p/8VwSlJJou5)</td>
<td>82. [Technical University of Ostrava](https://www.instagram.com/p/-XWmKBpore)</td>
</tr>
<tr>
<td>33. [Le Caveau - Vinotéka & Kavárna](https://www.instagram.com/p/8YJdh4pogC)</td>
<td>83. [Žižkárna](https://www.instagram.com/p/-ZOJ8ZJoj6)</td>
</tr>
<tr>
<td>34. [Paul Cafe Flora](https://www.instagram.com/p/8bno0vpojy)</td>
<td>84. [Mezi Zrnky](https://www.instagram.com/p/-bT-KcpohA)</td>
</tr>
<tr>
<td>35. [AnonymouS Coffee](https://www.instagram.com/p/8eQBvGJohj)</td>
<td>85. [Pitomá Kavárna](https://www.instagram.com/p/-esxkepojf)</td>
</tr>
<tr>
<td>36. [Nota Bene](https://www.instagram.com/p/8gX7abpotw)</td>
<td>86. [Potrefená Husa Hybernská](https://www.instagram.com/p/-hFTKDpov4)</td>
</tr>
<tr>
<td>37. [Costa Coffee Narodní Třída](https://www.instagram.com/p/8jJ3nrpoiU)</td>
<td>87. [Costa Coffee Tylovo náměstí](https://www.instagram.com/p/-kLJp1Joge)</td>
</tr>
<tr>
<td>38. [Café V lese](https://www.instagram.com/p/8lfRbqponz)</td>
<td>88. [Vidličky a nože](https://www.instagram.com/p/-mxhX5JoiD)</td>
</tr>
<tr>
<td>39. [Café Colore](https://www.instagram.com/p/8oIeMhpoms)</td>
<td>89. [Las Adelitas Lucemburská](https://www.instagram.com/p/-qa2iwJolH)</td>
</tr>
<tr>
<td>40. [University of Hradec Králové](https://www.instagram.com/p/8qJa1EpogK)</td>
<td>90. [Café Amandine](https://www.instagram.com/p/-rTRNbpol-)</td>
</tr>
<tr>
<td>41. [Prague Coffee Festival](https://www.instagram.com/p/8ss0BFJouB)</td>
<td>91. [University of Pardubice FEI](https://www.instagram.com/p/-tV9eNJom4)</td>
</tr>
<tr>
<td>42. [Cona Cafe](https://www.instagram.com/p/8wHbhRpomC)</td>
<td>92. [Costa Coffee Flóra](https://www.instagram.com/p/-wz8Qiporc)</td>
</tr>
<tr>
<td>43. [Les Kamarades](https://www.instagram.com/p/8xmNuhJotF)</td>
<td>93. [Kavárna Místo](https://www.instagram.com/p/-y-jarJoto)</td>
</tr>
<tr>
<td>44. [Costa Coffee Chodov](https://www.instagram.com/p/81BwW0pohL)</td>
<td>94. [Bio Zahrada](https://www.instagram.com/p/-2GyM_Jos3)</td>
</tr>
<tr>
<td>45. [Sweet & Pepper DAYS](https://www.instagram.com/p/83q1LkpouM)</td>
<td>95. [Radijs](https://www.instagram.com/p/-45crPposH)</td>
</tr>
<tr>
<td>46. [La Terra Coffee](https://www.instagram.com/p/854XXOpouD)</td>
<td>96. [Sweet Cup](https://www.instagram.com/p/-7j7DSpogq)</td>
</tr>
<tr>
<td>47. [Msd Riverview Prague Cz](https://www.instagram.com/p/88GSftJolA)</td>
<td>97. [Vinnies Deli Nieuwe Zijds Kolk Amsterdam](https://www.instagram.com/p/-9SVpbJook)</td>
</tr>
<tr>
<td>48. [MyRaw Café](https://www.instagram.com/p/8-o0fppoq_)</td>
<td>98. [Al Cafetero](https://www.instagram.com/p/_AnwRQpolY)</td>
</tr>
<tr>
<td>49. [Marché Restaurant](https://www.instagram.com/p/9Bugo_Joja)</td>
<td>99. [Coffee room.](https://www.instagram.com/p/_CpMx8Joq0)</td>
</tr>
<tr>
<td>50. [Impact Hub Praha](https://www.instagram.com/p/9Dd8aoJovL)</td>
<td>100. [U mě doma - finish!](https://www.instagram.com/p/_E4dyypolg)</td>
</tr>
</table>

**Done. Check.**
