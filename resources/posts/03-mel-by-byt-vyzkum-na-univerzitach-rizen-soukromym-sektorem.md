---
title: Měl by být výzkum na univerzitách řízen soukromým sektorem?
publish-date: 23.07.2015
tags: phd, science, školství
---
Na úvod hned prásknu svou odpověď. Ne, neměl. Pokusím se svůj názor a pohled na věc lehce rozvést. Kdo nerad čte, tak má odpověď v kostce zní: Věda je o bádání a o zkoumání. A ne o dělání předem připravených úkolů.

Je důležité si uvědomit, jak takový výzkum na univerzitách vlastně probíhá (jak by měl probíhat). Nejčastěji se setkáte s dvěma modely:

## Spolupráce

V prvním případě naváže s univerzitou spolupráci nějaká firma ze soukromého sektoru. Kupříkadu potřebuje něco vyvinout nebo třeba otestovat. Můžeme se bavit o vyhledávacím algoritmu, optimalizaci, sestavení modelu, simulace, apod. Nutno podotnout, že se většinou bavíme o inženýrské činnosti. Tedy spíše o aplikaci stavájících řešení na konkrétní problém - máme specifikaci. Škola má často prostředky, které soukromá firma nemá (software, Knowledge, lidi, čas, ...). Ideálně když takový problém řeší diplomant - uvidí praxi, něco se přiučí a zároveň svou práci dělá s jistým pocitem, že se na jeho výtvor nebude jen hromadit prach v knihovně. Mluvíme ale o ideálním případě. Většinou tomu takto není a tuhle práci dělají i doktorandi a další akademičtí pracovníci. Nutno podotknout - tohle není věda.

## Původní věda

Dalším modelem je “klasická” věda. Zde mám na mysli akademické pracovníky a hlavně doktorandy, kteří by měli tvořit opravdovou vědu. Něco skutečně nového! Na univerzitách by měli být velmi kreativní a chytří lidé, kteří mají nápady. Nápadům by se neměli klást meze. Nemám rád, když někdo položí otázku: “Jak by takový projekt byl uchopitelný v praxi a jak by mohl vydělávat peníze?”. Sám nevím, proto to chci přeci zkusit! Mám zajímavou myšlenku a nechci řešit business plán nebo uplatnění. Chci to zkusit, jestli to vůbec jde! Proto jsem přeci na univerzitě. **Zkoumání!** Třeba z toho bude něco víc. Třeba ne.

Však to znáte, často vám myšlenka přeroste přes hlavu v něco většího, byť tomu počátek vůbec nenasvědčoval.

## Problém

A tady je právě ten kámen úrazu. Často se setkávám s tím, že se musí obhájovat myšlenky vůči současnému stavu komerčního sektoru, než se do toho můžete vůbec pustit. Proč? Vědecké myšlenky jsou přeci často velmi křehké a ze začátku neuchyptelné a je potřeba je řádně rozvinout a prozkoumat. A to chce čas. Kde jinde by tomu mělo být, než na univerzitách?

Ano, u zrodu každé myšlenky se z počátku rodí spousta důvodu, proč se do toho vlastně nemá smysl pouštět. Ale také tu je jedna, která říká, že to bude výzva s možným potencionálem. Asi si říkáte - a co když to nevyjde? Nevadí, sepíšeme článek a dáme o tom vědět ostatním. I slepé cesty je nutné prošlapávat a tím udávat směr ostatním cestičkám.

Jen takhle docílíme, že nám na univerzitách zůstanou kreativní lidi se zajímavými nápady. V současnoti tomu často bývá tak, že akademičští pracovníci a doktorandi pracují na projektech, na kterých mnohdy dělat ani nechtějí nebo pracují na projektech, které jsem nastínil výše (spolupráce s korporací). Jendoduše řečeno - někdo jim tu práci přesně definuje. Takhle by ale výzkumník pracovat neměl. To se nám pak vědecká obec moc neliší od běžné práci v korporaci. A té byrokracie, co se kolem všeho musí dělat … achjo. Pak se není čemu divit, že kreativní a chytří studenti odcházejí do praxe a nevracejí se. Proč taky, když je ve škole čeká to samé, jako v kdejaké korporaci jen s větší byrokracií.

Na druhou stranu ale chápu postoj školy. Univerzita potřebuje jakési body a finance. Finance lze získat částečně od soukromého sektoru a body za vědecké výstupy. Tedy za články z mnohdy nesmyslných projektů bez potencionálu, které se spíchnout jen proto, aby byl výstup. Nekouká se do budoucna, jen je potřeba, aby se to stihlo - ideálně za pár měsíců. Často se takové články i recyklují stále dokolečka. A to nemluvím o tom, že u mnoho projektů musíte stanovat přesný výstup už v samotném počátku. A pokud to přeroste v něco jiného, tak se to už nepočítý. WTF? Na počátku je přeci myšlenka, která se nějakou dobu pěkně vaří, až se může přetavit v něco úplně jiného (lepšího). Jenže, projekt je zadaný a vy musíte nejdřív dokončit první myšlenku, i když už víte, že nikam nevede. Jinak příjdete o finance.

Zároveň je nutné upozornit ještě na jeden fakt. Povinnost doktoranda a jeho hodnocení vychází z plnění studijního plánu (zkoušky) a počtu publikací (minimálně jednu publikace za rok). Díky tomu je čas na výzkum značně omezený a ztrácí se úroveň výstupu. Chybí důkazy, důsledná rešeršní činnost, otestování, implementace, … Takže ve výsledku je přínos minimální. A ve výsledku to často nepřinese ani nic doktorandovi. Kupříkladu v CERNu vydávají publikace velmi málo - třeba jednu za dva roky. Ty výstupy jsou ale hodně kvalitní a řádově úplně jinde. Tam těm vědcům jde opravdu o vědu.

## Jak by to možná mohlo být?

Spolupráce s komerčním sektorem je dobrá cesta, ale jak jsem zmínil - tu je potřeba přenechat diplomantům a doktorandům nechat prostor pro tvoření skutečné vědy. Prostor pro hledání nových objevů. Doktorandům by se práce zadávat neměla. Podněty by měli přijít z jejich strany - klidně i týmově. Ale od nich. Žádné zadání od školitele nebo ze soukromého sektoru. Je ale potřeba na ně dohlédnout, aby se neflákali :) Přeci jen, netlačí je zákazník, netlačí čas … prostě pohoda, klídek, kafíčko a zmrzlina. Proto je nezbytné dělat pravidelné updaty aktuálního stavu. Nejlépe formou krátkých prezentací, aby i ostatní kolegové věděli, na čem se aktálně pracuje a třeba přispějí zajímavým podnětem. Takhle to ale bohužel aktuálně nefunguje.

Zpátky k problému. Mrzí mě, že už se na univerzitách netvoří věda, tak jak by měla a přesouvá se to čím dál více do soukromého sektoru. Chtělo by to na školách více podporovat kreativitu a rozvíjet zajímavé myšlenky. Podporovat studenty. Nebát se toho! Člověk, co nemá vlastní nápady nemá ve vědecké obci co dělat …

Možná je to jen můj špatný pohled na věc …

**Doktorandi, dělejte vědu a stůjte si za svými nápady! Nebo vám vaší práci kompletně sebere komerční sektor!**
