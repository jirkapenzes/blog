---
title: Volkswagenu je zcela v právu. Řešte raději příčiny!
publish-date: 25.10.2015
tags: politika
published: true
---
V posledních pár týdnech se z Volkswagenu (VW) stal celkem solidní mediální otloukánek. Ikdyž svět okolo aut zrovna nesleduji, tak skandál okolo se ke mě dostal rychle. K mé smůle jsem zahlédl jakousi politickou debatu, kde se “snažili” problém vyřešit a predikovali další potencionální následky. A právě to mě motivovalo sepsat článek, neboť si myslím, že **VW neudělal nic špatného a už vůbec by neměl platit žádnou pokutu**. Problém je totiž zcela jinde.

## Problém

Než jsem se pustil do samotného psání, tak jsem se snažil o aféře něco zjistit. Mnoho faktů je stále pod rouškou tajemství a všichni taktně mlží. V podstatě jde ale o problém, který se zjistil během měření emisí. Auta VW jsou chytrá a poznají, kdy jsou měřena v laboratořích a kdy tomu tak není. Motor se proto může začít chovat trochu odlišně. Chod motor se uzpůsobí tak, aby byl co nejvíce ekologický v laboratořích a dodržel tak zcela absurdní normu. V reálném provozu auto už tak ekologické ale není.

Tento princip se používá kupříkladu i v elektromobilech. Auto rozpozná, zda se nachází ve městě či mimo město, a podle toho uzpůsobí chod motoru, aby byl co nejvíce šetrný k baterii. To je v pořádku.

Zpátky k Volkswagenu. Laboratorní testy jsou několik let stálé stejné. Výrobci aut, potažmo VW, si tohoto faktu všimli. Bodejť by ne, vždyť je to jejich business, ve kterém jsou dobří. Zejména VW. A tak těmto testům přizpůsobil vozidla, aby prošla co možná nejlépe.

Nutno podotknout, že při testech se testuje stejný motor, stejná technika, stejné palivo … prostě stejné auto. Přesně to auto, které pak jede po ulici v reálném provozu. Volkswagen tam nemá žádnou kouzelnou skříňku, ve které je ukryt další motor, který je použit pouze v testovacích laboratořích a v reálném provozu je pak zaměněn za nějaký šílený neekoligický parní pohon. Ne, takhle to není. Po silnici pak jezdí stále stejné auto, stále stejný motor. To evokuje otázku, kterou jsem si položil - **je to auto opravdu špatné?**

V oné politické debatě, kterou jsem zmínil v úvodu, se politici celkem vášnivě bavili i o dalších automobilkách. Snažili se odhadovat, kdy se nejspíš přiznají nebo kdy je dopadnou vyšetřovatelé. Prostě ukazovali prstem na automobilky a nejvíc na Volkswagen. A není problém náhodou ale úplně jinde?

![Volkswagen](/img/posts/03-memecheat.jpg "Volkswagen")

Nerad sleduji politiku, neboť mě hrozně vadí a trápí, že se vůbec neřeší příčiny problémů. **Toto je zcela ukázkový případ. Problém není v autech, ale v testech!** Stačí změnit test a hned budeme vědět, která auta procházejí a která ne. Kdyby se test měnil pravidelně a udržoval se, pak by k tomuto problému pravděpodobně vůbec nemuselo dojít. Vidím zde krásnou paralelu do světa programování, kde testy píšeme celkem často (ehm, aspoň se o to snažíme :)). Buď testy opravíme nebo nějaký přidáme, když zjistíme, že je aplikace v nepořádku a testem by projít neměla. Zde se objevilo auto, které projít nemělo, ale prošlo. Proč?

## Řešení

Nejsou správné testy. Očividně lze test velmi snadno obejít. Dle výsledků testů se nejedná o nic zanedbatelného. O změně testu jsem ale zatím nic bohužel neslyšel. Ani žádné plány. Proto si myslím, že by VW neměl dostat žádnou pokutu. **Potrestání by měli být strážci a strůjci testů. Ti totiž nejvíce škodí životnímu prostředí, když pouští na silnice špatná auta ...**

Volkswagen pouze nejednal správně morálně. **Za to má sakra velké mínus, neboť tohle se nedělá.** V mém ideálním světě měl na problém testů upozornit a této situaci se mohlo předejít. Ale to je jiný příběh, který se nestal.
